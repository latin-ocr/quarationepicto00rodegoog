..5..

vestisque pars, a sinistra aquila et sceptrum Iovis pro
iecta sunt; non dubium esse potest quin haec pars pro
aere habenda sit, id quod olim colore quoque significatum
fuisse verisimile est Magni autem momenti est, quod
· Iovis figura non in cacumine montis, sed in fronte cacu-
minis collocata est, quo fit, ut montis extremitates discrimen-
* inter montem et aerem efficiant.

Similem quidem, sed quodam modo commutatam
rationem praeter alias rationes in eo monumento prae·
clarissimo invenimus, quod Telephi fabulam reddit, zo-
phorum dico Pergami repertum. Pariter enim figurae ante
montem et in monte collocatae suntin illis fragmentis
quae navigii aedificationem adhibent. ¹) Quorum in priore
quattuor viros in aedificando illo navigio occupatos videmus -
alterum servam subsidentem ostendit3 in utroque autem
fragmento figurae ante montem collocatae sunt, cuius in

’ capite hic Auge (iuxta eam autem duae servae in· ·

sistunt), illic nympha montana, ut videtur, insidet Sed

cum inferiores partes in loco exprimendo cum Archelai ·

ectypo omnino consentiant, superiores plane differunt.
Nam cum illic mons quasi parietem efficiat, antequem
figurae collocatae sunt, hic mons et figurae simul easdem
partes areae explendae habent, quo fit ut figurae non
iam monti subditae sint. Itaque hic et mons et figurae
eo munere funguntur, quod illic mons solus vel paries
effecerat Haec autem ratio qno fonte orta esse potest?

Similitudines habet cum ea, quam in pavimento illo
Alexandri proelium cum Dario exprimente invenimus
de qua disseruit Wickhoff l. l. p. 51. Summa autem eius
rationis est totam inferiorem tabulae partem figuris ex-
pleri, quo facto problema continuandi loci non tam sol·
vitur quam evitatur, quae tamen evitatio, cum deliberata
et consulto facta sit, pictores hoc problema cognovisse docet

1) Jahrb. d. rust. 11, p. 244, 111. p. 97 (Rosea), xv, p. 113,
Abb. 10 (Schrader).

 

