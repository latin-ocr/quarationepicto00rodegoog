..11-

magnam colorum varietatem praebere, colores ipsos validos
et satiatos esse; praeferuntur color ex violaceo modo ob·
scurus modo candicans, luteus, viridis, caeruleus, fuscus.

In domus Palatinae tablin0, quod dicitur, duo apo
grapha incolumia servata sunt, quae, quod ad argumentum
attinet, ei generi, cui Helbi g nomen Hellenistisches
Genre dedit, adnumeranda sunt Brevioris autem parietis
tabula ¹) tres figuras, duas stantes, sedentem inter eas
unam continet, quae omnes in uno plano collocatae sunt;
reliquae autem areae color cubiculi parietem indicat
Itaque hic eadem ratio nobis occurrit quam in infima parte
Archelai ectypi invenimus

Longioris parietis ea quae a sinistra parte est ta-
bula Ι(1.1. t. 22) sacrificantes ostendere videtur3 hic quoque
tres figuras συμμετρικῶς dispositas videmus, serva autern
pro ceteris multo minor picta est; quam tamen magis
remotam non habendam esse inde apparet, quod post
ipsam labellae basim insistit. Figurae igitur duobus
planis diversis nec tamen accurate segregatis continentur,
sicut in Alexandri proelio vel in Telephi zophoro Post
ipsas figuras paries sequitur, cuius superior pars velo
supra, inira candicante linea ornato obtecta est.

Tertiae tabulae (l. l. t. 22) pars tantum servata est,
quae pugnantem praebet, cuius motus ordinate ad tabulae
aream liunt, cuiusque corporis partes quam maxime per
aream expositae sunt; reliquam autem aream aut nullum
certum aut caeli lividum colorem habuisse verisimile est
Itaque haec quoque pictura ectyporum normae plane
respondet

Multo autem numerosiores tabulas, sed partim male
conservatas praebent domus Farnesinae parietes. Quae
in compluria genera dividendae sunt, quorum duo tantum
huc pertinent Reliquae enim picturae partim tabulas

1) n. a. 1. xr, t. 23.

 

