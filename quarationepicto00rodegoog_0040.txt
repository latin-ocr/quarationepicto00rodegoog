Β.35...

sunt. Sed etiam ipsa compositio a tabulis diversa est
Ionis enim et Argi figurae magis oblique, quam in illis
fieri solet, collocatae sunt, Mercurius autem oblique e
recessu aggreditur et pro distantia minore statura red-
ditus est, quam qua in tabula Graeca pingi poterat.
Accedit, quod figurae non sine magna duritia per aream
dispositae sunt Nam primum quidem, cum Io et Argus
copulationem pulcherrimam omnibus lineis inter se con· ,
cinnentibus efficiant, Mercurii figura nulla linearum
ratione cum iis coniuncta est, neque vero magnitudine
corporis tantum valet quantum Argus. Columna quoque
compositionem turbat, cum neque centrum picturae signi-
ficet neque Ionis figuram concordia linearum vel colorum
amplificet, sed acerrime eius lineamenta persecet Accedit,
quod, si locum, quo Io, columna, rupes collocata sunt, cum
Argi loco conferimus, columnae nullum omnino relinquitur
spatium. Quae omnia docent, hanc quoque picturam iis
adnumerandam esse, quae e topiis fabularum dispositiones
habentibus ortae sunt.

Imago autem, quaein triclinio domus Palatinae
servata est1), etiam similior est picturis prospectiviS, cum
humanae figurae additae omnino non sint; respondet
autem Studii picturis lucos, nemora repraesentantibus.

Idem fere argumentum neque tamen ita copiose ac-
curatevc pictum, quamquam figurae additae sunt, duae
ex iis picturis praebent, quae medios parietes domus
Farnesinae ornant (M. d. I. XII, t. 23. 24.)

Contra eae, quarum altera sacrificantes, (M. d. Ι.
XII, t. 6, 1) altera Nymphas Bacchum infantem nutrientes
(M. d. I. XII, t. 18. 20) ostendit, cum picturis tablini domus
Palatinae componendae sunt. Quamquam enim figurae

pro picturae area etiam maiores factae sunt, tamen locus
non tam exiguus est, quam in Ionis pictura, figurae autem

¹) Mau, Geschichte T. IX, Rom. Mitt. 1902, p. 213, Fig. ll.

 

